{
   "athicudi":[
   {"num": 1 , "poem": "அறம் செய விரும்பு" , "def": "நீ தருமம் செய்ய ஆசைப்படு." },
   {"num": 2 , "poem": "ஆறுவது சினம்"  , "def": "கோபம் தணியத் தகுவதாம்." }, 
   {"num": 3 , "poem": "இயல்வது கரவேல்" , "def": "கொடுக்க முடிந்த பொருளை இரப்பவர்க்கு ஒளியாமல் கொடு." },
   {"num": 4 , "poem": "ஈவது விலக்கேல்"	 , "def": " ஒருவர் மற்றொருவர்க்குக் கொடுப்பதைக் கொடுக்க வேண்டாமென்று நீ தடுக்காதே." },
   {"num": 5 , "poem":  "உடையது விளம்பேல்", "def": " உன்னுடைய பொருளைப் பிறர் அறியும்படி சொல்லாதே. உன்னுடைய பொருளை அல்லது கல்வி முதலிய சிறப்பை நீயே புகழ்ந்து பேசவேண்டா." }, 
   {"num": 6 , "poem": "ஊக்கமது கைவிடேல்" , "def": "நீ எத்தொழில் செய்யும்பொழுதும் மனவலிமை யினைக் கைவிடாதே." },  
   {"num": 7 , "poem": "எண்ணெழுத் திகழேல்"  , "def": "கணிதத்தையும், இலக்கணத்தையும் இகழாமல் நன்றாகக் கற்றுக்கொள்." },
   {"num": 8 , "poem": "ஏற்ப திகழ்ச்சி"  , "def": "இரந்துண்டு வாழ்வது பழிப்பாகையால் நீ ஒருவரிடத்தும் சென்று ஒன்றை வேண்டாதே." }, 
   {"num": 9 , "poem": "ஐய மிட்டுண்" , "def": " ஏழைகட்கும், குருடர் முடவர் முதலானவர்கட்கும் பிச்சையிட வேண்டும்."},
   {"num": 10 , "poem": "ஒப்புர வொழுகு" , "def":"உலகத்தோடு பொருந்த நடந்துகொள்." },
   {"num": 11 , "poem": "ஓதுவ தொழியேல்" , "def": "அறிவு தரும் நல்ல நூல்களை நீ எப்பொழுதும் படித்துக்கொண்டிரு." }, 
   {"num": 12 , "poem": "ஒளவியம் பேசேல்" , "def": "நீ ஒருவரிடத்தும் பொறாமைகொண்டு பேசாதே." },  
   {"num": 13 , "poem": "அஃகஞ் சுருக்கேல்" , "def": "மிகுந்த இலாபத்துக்கு ஆசைப்பட்டுத் தானியங்களைக் குறைத்து விற்காதே."},
   {"num": 14 , "poem": "கண்டொன்று சொல்லேல்"  , "def": "கண்ணாற் கண்டதற்கு மாறாகச் சொல்லாதே." }, 
   {"num": 15 , "poem": "ஙப்போல் வளை"  , "def": " ஙஎன்னும் எழுத்தானது தான்பயனுடையதாயிருந்து பயனில்லாத ஙா முதலிய தன் வருக்க எழுத்துகளைத் தழுவிக் கொள்ளுதல் போல, நீ பயனுடையவனாயிருந்து உன் இனத்தார் பயனில்லாதவராயினும் அவரைத் தழுவிக்கொள்." },
   {"num": 16 , "poem": "சனிநீ ராடு"  , "def": "சனிக்கிழமைதோறும் எண்ணெய் தேய்த்து முழுகு." },
   {"num": 17 , "poem": "ஞயம்பட வுரை"  , "def": "கேட்பவர்களுக்கு இன்ப முண்டாகும்படி இனிமை யாகப் பேசு."}, 
   {"num": 18 , "poem": "இடம்பட வீடெடேல்" , "def": "அளவுக்குமேல் இடம் வீணாய்க் கிடககும்படி வீட்டைப்பெரிதாகக் கட்டாதே. ''சிறுகக் கட்டிப் பெருக வாழ்'' என்பது பழமொழி." },  
   {"num": 19 , "poem": "இணக்கமறிந் திணங்கு"   , "def": "நற்குண நற்செய்கை உடையவ ரென்பது தெரிந்து கொண்டு ஒருவரோடு நட்புச் செய." },
   {"num": 20 , "poem": "தந்தைதாய்ப் பேண்" , "def": "உன் தாய் தந்தையரை அன்புடன் போற்றிக் காப்பாற்று." }, 
   {"num": 21 , "poem": "நன்றி மறவேல்"  , "def": "உனக்குப் பிறர் செய்த நன்மையை எப் பொழுதும் மறக்காமல் தீமையை மறந்துவிடு. உதவி செய்தவர்க்கு ஒருபொழுதும் தீமை செய்தலாகாது." },
   {"num": 22 , "poem": "பருவத்தே பயிர்செய்"  , "def": "விளையும் பருவமறிந்து பயிரிடு. எச்செயலும் அதற்குரிய காலத்திலே செய்யப்படவேண்டும்." },
   {"num": 23 , "poem": "மன்றுபறித் துண்ணேல்"  , "def": "நீதிமன்றத்திலே இருந்துகொண்டு இலஞ்சம் வாங்கி வாழாதே.'மண்பறித் துண்ணேல்' என்று பாடமிருந்தால் பிறர் நிலத்தைக் கவர்ந்து வாழாதே என்று பொருளாம்."}, 
   {"num": 24 , "poem": "இயல்பலா தனசெயேல்"  , "def": "நல்லொழுக்கத்திற்கு மாறான செயல்களைச் செய்யாதே." }, 
   {"num": 25 , "poem": "அரவ மாட்டேல்"  , "def": "பாம்பைப் பிடித்து ஆட்டி விளையாடாதே."},
   {"num": 26 , "poem": "இலவம்பஞ்சிற் றுயில்"  , "def": "இலவம்பஞ்சினாற் செய்த மெத்தையிலே படுத்து உறங்கு." }, 
   {"num": 27 , "poem": "வஞ்சகம் பேசேல்" , "def": "கபடச் சொற்களைப் பேசாதே." },
   {"num": 28 , "poem": "அழகலா தனசெயேல்" , "def": "இழிவான செயல்களைச் செய்யாதே."},
   {"num": 29 , "poem": "இளமையிற் கல்"  , "def": "இளமைப் பருவத்திலேயே படிக்கத்தொடங்கிக் கல்வியைக் கற்றுக்கொள்."}, 
   {"num": 30 , "poem": "அறனை மறவேல்"  , "def": "தருமத்தை எப்பொழுதும் மறவாமல் செய்." },  
   {"num": 31 , "poem": "அனந்த லாடேல்" , "def": "மிகுதியாகத் தூங்காதே." },
   {"num": 32 , "poem": "கடிவது மற" , "def": "யாரையும் கோபத்தாற் கடிந்து பேசாதே." }, 
   {"num": 33 , "poem": "காப்பது விரதம்" , "def": "பிற உயிர்களுக்குத் துன்பஞ் செய்யாமல் (அவற்றைக்) காப்பாற்றுவதே தவமாகும். தான் செய்யத் தொடங்கிய தருமத்தை விடாமற் செய்வதே விரதம் என்றும் பொருள் சொல்லலாம்." },
   {"num": 34 , "poem": " கிழமைப் படவாழ்" , "def": "உன் உடம்பாலும் பொருளாலும் பிறருக்கு நன்மை செய்து வாழு." },
   {"num": 35 , "poem": "கீழ்மை யகற்று" , "def": "இழிவான குணஞ் செயல்களை நீக்கு." }, 
   {"num": 36 , "poem": "குணமது கைவிடேல்"  , "def": " நற்குணங்களைக் கைசோரவிடாதே. நன்மை தருவ தென்று கண்டறிந்ததைக் கைவிடாதே. அது: பகுதிப்பொருள் விகுதி." },  
   {"num": 37 , "poem": "கூடிப் பிரியேல்" , "def": "நல்லவரோடு நட்புச் செய்து பின்பு அவரை விட்டுப் பிரியாதே." },
   {"num": 38 , "poem": "கெடுப்ப தொழி" , "def": "பிறருக்குக் கெடுதி செய்வதை விட்டுவிடு (கேடு விளைக்கும் காரியத்தைச் செய்யாதே)." }, 
   {"num": 39 , "poem": "கேள்வி முயல்" , "def": "கற்றறிந்தவர்கள் சொல்லும் நூற் பொருளைக்கேட்க முயற்சி செய்."},
   {"num": 40 , "poem":  "கைவினை கரவேல்", "def": " உனக்குத் தெரிந்த கைத்தொழிலை மற்றவர்களுக்கு ஒளியாமற் செய் (ஏதேனும் கைத்தொழில் செய்துகொண்டிரு)."},
   {"num": 41 , "poem": "கொள்ளை விரும்பேல்"  , "def": "பிறர் பொருளைக் கவர்ந்துகொள்ள விரும்பாதே."}, 
   {"num": 42 , "poem": "கோதாட் டொழி" , "def": "குற்றமான விளையாட்டை விட்டுவிடு." },  
   {"num": 43 , "poem": "சக்கர நெறிநில்" , "def": "அரசன் கட்டளை வழியில் அடங்கி நட." },
   {"num": 44 , "poem": "சான்றோ ரினத்திரு."  , "def": "அறிவொழுக்கங்களில் நிறைந்த பெரியோர்களின் கூட்டத்தைச் சேர்ந்திரு." }, 
   {"num": 45 , "poem": "சித்திரம் பேசேல்" , "def": "பொய் வார்த்தைகளை மெய்போலப் பேசாதே." },
   {"num": 46 , "poem": "சீர்மை மறவேல்" , "def": "புகழுக்குக் காரணமானவற்றை மறந்துவிடாதே." },
   {"num": 47 , "poem": "சுளிக்கச் சொல்லேல்"  , "def": "கேட்பவர்க்குக் கோபமும் வெறுப்பும் உண்டாகும் படி பேசாதே" }, 
   {"num": 48 , "poem": "சூது விரும்பேல்" , "def": "ஒருபொழுதும் சூதாடுதலை விரும்பாதே."},
   {"num": 49 , "poem": "செய்வன திருந்தச்செய்"  , "def": "செய்யுஞ் செயல்களைத், திருத்தமாகச் செய்." },
   {"num": 50 , "poem": "சேரிடமறிந்து சேர்" , "def": "சேரத்தக்க நல்லிடத்தை ஆராய்ந்தறிந்து சேர்." }, 
   {"num": 51 , "poem": "சையெனத் திரியேல்"  , "def": "பெரியோர் சீ என்று வெறுக்கும்படி வீணாய்த் திரியாதே."},
   {"num": 52 , "poem": "சொற்சோர்வு படேல்"  , "def": "நீ பிறருடன் பேசும்பொழுதும் மறந்து குற்றமுண்டாகப் பேசாதே."},
   {"num": 53 , "poem": "சோம்பித் திரியேல்" , "def": "முயற்சியின்றிச் சோம்பேறியாகத் திரியாதே."}, 
   {"num": 54 , "poem": "தக்கோ னெனத்திரி" , "def": "பெரியோர்கள் உன்னைத் தக்கவன் என்று புகழும்படி நடந்துகொள்." },  
   {"num": 55 , "poem": "தானமது விரும்பு"  , "def": "தக்கவர்களுக்குத் தானங்கொடுத்தலை விரும்பு.அது: பகுதிப்பொருள் விகுதி."},
   {"num": 56 , "poem": "திருமாலுக் கடிமை செய்" , "def": "நாராயணமூர்த்திக்குத் தொண்டு செய்."}, 
   {"num": 57 , "poem": "தீவினை யகற்று" , "def": "பாவச் செயல்களைச் செய்யாமல் விலக்கு."},
   {"num": 58 , "poem":  "துன்பத்திற் கிடங்கொடேல்", "def": "துன்பத்திற்குச் சிறிதும் இடங்கொடாதே.முயற்சி செய்யும்பொழுது வரும் உடம்பின் வருத்தத்திற்கு அஞ்சி அதனை விட்டுவிடலாகாது." },
   {"num": 59 , "poem": "தூக்கி வினைசெய்" , "def": "முடிக்கத் தகுந்த உபாயத்தை ஆராய்ந்தறிந்து ஒரு காரியத்தைச் செய்."}, 
   {"num": 60 , "poem": "தெய்வ மிகழேல்"  , "def": "கடவுளை இகழ்ந்து பேசாதே."},  
   {"num": 61 , "poem": "தேசத்தோ டொத்துவாழ்"  , "def": "நீ வசிக்கும் தேசத்தவருடன் பகையில்லாமலபொருந்தி வாழு." },
   {"num": 62 , "poem": "தையல்சொல் கேளேல்" , "def": "மனைவி சொல் கேட்டு ஆராயாமல் நடவாதே."}, 
   {"num": 63 , "poem": "தொன்மை மறவேல்" , "def": "பழைமையாகிய நட்பினை மறந்துவிடாதே" },
   {"num": 64 , "poem": "தோற்பன தொடரேல்" , "def": "தோல்வியடையக்கூடிய காரியங்களில் தலையிடாதே." },
   {"num": 65 , "poem": "நன்மை கடைப்பிடி்"  , "def": "நல்வினை செய்தலை உறுதியாகப் பற்றிக்கொள்." }, 
   {"num": 66 , "poem": "நாடொப் பனசெய்", "def": "நாட்டிலுள்ளோர் ஒப்புக்கொள்ளக்கூடிய நல்ல செயல்களைச் செய்." },  
   {"num": 67 , "poem": "நிலையிற் பிரியேல்"  , "def": "உன்னுடைய நல்ல நிலையினின்றும் தாழ்ந்துவிடாதே." },
   {"num": 68 , "poem": "நீர்விளை யாடேல்"  , "def": "வெள்ளத்திலே நீந்தி விளையாடாதே." }, 
   {"num": 69 , "poem": "நுண்மை நுகரேல்" , "def": " நோயைத் தரும் சிற்றுண்டிகளை உண்ணாதே."},
   {"num": 70 , "poem": "நூல்பல கல்" , "def": "அறிவை வளர்க்கும் பல நூல்களையும் கற்றுக்கொள்."},
   {"num": 71 , "poem": "நெற்பயிர் விளை" , "def": "நெற்பயிரை முயற்சியெடுத்து விளையச்செய்.உழுதுண்டு வாழ்வதே மேல்." }, 
   {"num": 72 , "poem": "நேர்பட வொழுகு" , "def": "ஒழுக்கந் தவறாமல் செவ்வையான வழியில் நட."}, 
   {"num": 73 , "poem": "நைவினை நணுகேல்"  , "def": "பிறர் வருந்தத்தகுந்த தீவினைகளைச்செய்யாதே." },
   {"num": 74 , "poem": "நொய்ய வுரையேல்" , "def": "வீணான அற்ப வார்த்தைகளைப் பேசாதே."}, 
   {"num": 75 , "poem": "நோய்க்கிடங் கொடேல்" , "def": "உணவு, உறக்கம் முதலியவற்றால் பிணிக்கு இடங்கொடுக்காதே." },
   {"num": 76 , "poem": "பழிப்பன பகரேல்" , "def": "பெரியோர்களாற் பழிக்கப்படுஞ் சொற்களைப் பேசாதே. பழிக்கப்படும் சொற்களாவன: பொய், குறளை, கடுஞ்சொல், பயனில் சொல் என்பனவும்; இடக்கர்ச் சொற்களுமாம்." },
   {"num": 77 , "poem": "பாம்பொடு பழகேல்" , "def": "பாம்புபோலும் கொடியவர்களுடன் பழக்கஞ் செய்யாதே." }, 
   {"num": 78 , "poem": "பிழைபடச் சொல்லேல்" , "def": "குற்ற முண்டாகும்படி பேசாதே."},  
   {"num": 79 , "poem": "பீடு பெறநில்." , "def": "பெருமை யடையும்படியாக நல்ல வழியிலே நில்லு." },
   {"num": 80 , "poem": "புகழ்ந்தாரைப் போற்றிவாழ்" , "def": "அடுத்தவரை ஆதரித்து வாழு." }, 
   {"num": 81 , "poem": "பூமி திருத்தியுண்"  , "def": "பூமியைச் சீர்திருத்திப் பயிர்செய்து உண்ணு."},
   {"num": 82 , "poem": "பெரியாரைத் துணைக்கொள்" , "def": "பெரியாரைத் துணையாக நாடிக்கொள்."},
   {"num": 83 , "poem": "பேதைமை யகற்று" , "def": "அறியாமையை நீக்கிவிடு."}, 
   {"num": 84 , "poem": "பையலோ டிணங்கேல்" , "def": "அறிவில்லாத சிறுவனோடு கூடித் திரியாதே."},  
   {"num": 85 , "poem": "பொருடனைப் போற்றிவாழ்" , "def": "பொருளை வீண்செலவு செய்யாமற் பாதுகாத்து வாழு."},
   {"num": 86 , "poem": "போர்த்தொழில் புரியேல்" , "def": "யாருடனும் கலகம் விளைக்காதே."}, 
   {"num": 87 , "poem": "மனந்தடு மாறேல்" , "def": "எதனாலும் மனக்கலக்க மடையாதே." },
   {"num": 88 , "poem": "மாற்றானுக் கிடங்கொடேல்" , "def": "பகைவன் உன்னைத் துன்புறுத்தும்படி இடங்கொடுக்காதே."},
   {"num": 89 , "poem": "மிகைபடச் சொல்லேல்" , "def": "வார்த்தைகளை மிதமிஞ்சிப் பேசாதே."}, 
   {"num": 90 , "poem": "மீதூண் விரும்பேல்" , "def": "மிகுதியாக உணவுண்டலை விரும்பாதே."},  
   {"num": 91 , "poem": "முனைமுகத்து நில்லேல்" , "def": "போர் முனையிலே நின்றுகொண்டிருக்காதே."},
   {"num": 92 , "poem": "மூர்க்கரோ டிணங்கேல்"  , "def": "மூர்க்கத்தன்மை யுள்ளவர்களுடன் சேர்ந்து பழகாதே."}, 
   {"num": 93 , "poem": "மெல்லினல்லாள் தோள்சேர்" , "def": "பிற மாதரை விரும்பாமல் உன் மனைவியுடன் சேர்ந்து வாழு."},
   {"num": 94 , "poem": "மேன்மக்கள் சொற்கேள்" , "def": "நல்லொழுக்கமுடைய பெரியோர் சொல்லைக் கேட்டு நட."},
   {"num": 95 , "poem": "மைவிழியார் மனையகல்." , "def": "பரத்தையர் மனையைச் சேராமல் விலகு."}, 
   {"num": 96 , "poem": "மொழிவ தறமொழி" , "def": "சொல்லுவதை ஐயமின்றித் திருத்தமுறச் சொல்லு."}, 
   {"num": 97 , "poem": "மோகத்தை முனி", "def": "நிலையில்லாத பொருள்களின் மேலுள்ள ஆசையை வெறுத்துவிடு."},  
   {"num": 98 , "poem": "வல்லமை பேசேல்" , "def": "உன்னுடைய சாமர்த்தியத்தை நீயே புகழ்ந்து பேசாதே."},
   {"num": 99 , "poem": "வாதுமுற் கூறேல்" , "def": "பெரியோர்களிடத்தில் முற்பட்டு வாதாடாதே."}, 
   {"num": 100 , "poem": "வித்தை விரும்பு" , "def": "கல்வியாகிய நற்பொருளை விரும்பு."},
   {"num": 101 , "poem": "வீடு பெறநில்" , "def": "முத்தியைப் பெறும்படி சன்மார்க்கத்திலே நில்லு."},
   {"num": 102 , "poem": "உத்தம னாயிரு" , "def": "நற்குணங்களிலே மேற்பட்டவனாகி வாழு."}, 
   {"num": 103 , "poem": "ஊருடன் கூடிவாழ்" , "def": "ஊராருடன் நன்மை தீமைகளிற் கலந்து வாழு."},  
   {"num": 104 , "poem": "வெட்டெனப் பேசேல்" , "def": "யாருடனும் கத்திவெட்டுப்போலக் கடினமாகப் பேசாதே."},
   {"num": 105 , "poem": "வேண்டி வினைசெயேல்." , "def": "வேண்டுமென்றே தீவினைகளைச் செய்யாதே."}, 
   {"num": 106 , "poem": "வைகறைத் துயிலெழு" , "def": "நாள்தோறும் சூரியன் உதிக்குமுன்பே தூக்கத்தைவிட்டு எழுந்திரு."},
   {"num": 107 , "poem": "ஒன்னாரைத் தேறேல்" , "def": "பகைவரை நம்பாதே."},
   {"num": 108 , "poem": "ஓரஞ் சொல்லேல்" , "def": "எந்த வழக்கிலும் ஒருபுடைச் சார்பாகப் பேசாமல் நடுவுநிலையுடன் சொல்லு."}
]
}
